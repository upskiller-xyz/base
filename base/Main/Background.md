Idag finns digitala metoder för beräkning, dimensionering och simulering av ljusegenskaper, som är betydligt enklare, snabbare och exaktare att tillämpa än de grafiska metoder som SS 91 42 01 hänvisar till.

Enligt standarderna SS-EN 17037 "Dagsljus i byggnader" och SS-EN 12464-1 "Ljus och belysning – Belysning av arbetsplatser – Del 1: Arbetsplatser inomhus" ska dagsljuset mätas över en yta i ett rutraster på viss höjd, vilket innebär betydligt större noggrannhet än grafiska metoder enligt standarden SS 91 42 01, som endast mäter i en punkt i varje rum.

Standarden SS-EN 17037 "Dagsljus i byggnader" anger, förutom metod för bedömning av dagsljusegenskaper, också rekommendationer på olika nivåer, Minimum, Medium, High, för belysningsstyrkan, lux, inomhus. De rekommenderade värdena enligt standarden är satta utifrån att rum subjektivt ska uppfattas som ljusa och är betydligt skarpare än det riktvärde för dagsljusfaktor som anges i BBR. BBR hänvisar inte till den nya standarden. De rekommenderade nivåerna i SS-EN 17037 utgör således inte minimivärden för verifiering av kravet på god tillgång till dagsljus i BBR.

Utöver reglerna i PBL, PBF och BBR finns det även andra regelverk som ställer krav på dagsljus. För lokaler som är arbetsplatser finns det krav på dagsljus i arbetsmiljölagstiftningen och i Arbetsmiljöverkets föreskrifter.

Förordningen (1998:899) om miljöfarlig verksamhet och hälsoskydd ställer krav på att en bostad ska medge tillräckligt dagsljus. Folkhälsomyndigheten har tagit fram en kunskapssammanställning om dagsljus med fokus på dagsljusets betydelse i inomhusmiljön.

från boverket

Dagsljusnivån i ett utrymme påverkas i storleksordning av:

1. Rumsutformning (placera med fördel kök, sovrum och allrum mot fasad).
2. Fönsterstorlek i förhållande till golvarea.
3. Skuggande objekt som balkong eller närliggande byggnader.
4. Ljustransmittansvärde (LT-värde) i fönsterglaset.
5. Kulörer på innerväggar, golv, innertak, dörrar, fönsterbräden samt fasad och ovanliggande balkonger.
   
   – Vilka verksamheter omfattas av krav på dagsljus?

Bostäder, skolor, förskolor och stadigvarande arbetsplatser omfattas.  
Kraven på dagsljus gäller för ovan nämnda både vid ny- och ombyggnation. Hotell omfattas inte.

Dagsljusberäkningar utförs med fördel i följande skeden:

- Tidigt i designfasen (konceptdesign och volymstudier)
- Under detaljerad designfas (utveckling och finjustering)
- Under bygglovsfasen (om krav finns)
- Under byggfasen (kvalitetssäkring)
- Efter byggnation (slutkontroll, om nödvändigt)

från candera